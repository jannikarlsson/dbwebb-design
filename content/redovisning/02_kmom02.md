---
---
Redovisning kmom02
=========================

Jag har aldrig testat att använda en preprocessor till CSS men jag gillar LESS hittills. Det har stört mig lite att ändra samma sak på en massa ställen tidigare, så att kunna styra till exempel färger och typsnitt på ett ställe verkar fantastiskt. Jag ser även användningsområden för mer avancerade funktioner framöver, så det ska bli kul att lära sig mer.

Jag har inte heller testat Makefiler förut men det fanns ju tydliga instruktioner så att man kan lyckas även om man inte riktigt förstår vad som händer. Däremot tycker jag att det känns lite omständligt att behöva kompilera varje gång man gör en ändring som man vill titta på, det finns en risk att jag gör en rad grejer utan att kompilera mellan för att jag inte vill vänta och då vet jag sedan inte vad felet var. Men det är väl en vanesak som allt annat!

Jag gjorde en enkel style redan till första momentet, mest med några roligare typsnitt, men jag hoppas kunna lägga lite tid i varje moment på att göra det snyggare. Hittills har det varit så mycket nytt och annat som man verkligen måste förstå att jag inte har prioriterat det. Men i kommande veckor tror jag att det blir mer fokus på det utseendemässiga, vilket jag i och för sig inte tycker är lika kul, men kanske mer vilsamt för hjärnan.

Jag tar med mig LESS som lärdom den här veckan, även om jag bara har läst lite grann och inte utnyttjat dess fulla potential så verkar det som ett bra sätt att jobba. Jag tycker att det känns lite krångligt att få det att fungera när jag är van vid en vanlig CSS-fil där man inte måste tänka på några kopplingar på något sätt, men jag hoppas kunna förstå mer hur det fungerar på sikt.
