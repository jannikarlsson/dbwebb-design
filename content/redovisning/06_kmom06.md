---
---
Redovisning kmom06
=========================

Jag tycker att det var bra med ett moment där vi kollade närmare på designprinciper och designelement. Överhuvudtaget har det varit väldigt givande att fokusera på en aspekt i veckan för att se hur de samspelar. Jag tycker att det har varit lite svårt att jobba med designprinciper och designelement separat för att de hänger så nära samman.

I utvärderingen kände jag att jag gärna hade haft lite mer teori med mig in, kanske lite mer exempel på vad man kan kolla på och vilka slutsatser man kan dra, eftersom de olika texterna vi läste hade väldigt olika ingång till design. Men jag tyckte att det var intressant ändå att kolla närmare på designen på webbplatser och hur de har gjort den.

Jag hade svårt för uppdelningen mellan designelement och designprinciper i uppgiften, eftersom det är svårt att inte se till helheten i elementuppgiften och svårt att inte fokusera på enskilda element i principuppgiften. Det kanske hade varit lättare att göra ett tema men skriva två rapporter med olika fokus, jag hade lite svårt att ladda om efter det första.

Jag har jobbat en del med grafisk form, men jag skulle säga att jag är mycket bättre på att se när något funkar än att faktiskt göra det själv från början. Det blir mycket trial and error. Min uppfattning är nog att the final touch inte riktigt är det, utan att man måste tänka in den från början för att det ska funka fullt ut. Däremot som åskådare kanske det ser ut som the final touch.

Från det här momentet tar jag främst med mig att det inte kostar så mycket att lägga på lite extra stil på ett tema. Jag har ganska lätt att hålla det väldigt enkelt, men det kan vara givande att lägga på extra linjer eller punkter eller någon bakgrund för att göra det lite mer designat.
