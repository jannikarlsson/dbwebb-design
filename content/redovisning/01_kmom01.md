---
---
Redovisning kmom01
=========================

Den här veckan var det väldigt mycket nytt för mig, vilket var roligt men lite överväldigande. Jag hoppas kunna känna mig mer bekväm med allting under veckorna som kommer, men just nu behövde jag all guidning jag kunde få för att få allting att fungera. Jag har inte jobbat i ramverk tidigare, och jag kände inte igen några av verktygen utom GitHub där jag har ett konto sedan tidigare men aldrig har använt. Det gick åt en del tid till att installera labmiljön och förstå hur allting hänger ihop och få det att fungera, samt en del läsning, så det blev inte jättemycket tid över för praktiskt arbete.

Eftersom jag har jobbat med kommunikation det senaste decenniet, framför allt inom socialtjänsten vilket ställer stora krav på tillgänglighet för alla, är jag övertygad om att det inte finns någon motsättning mellan en snygg och användbar webbplats men att det kanske ställer lite större krav på den som skapar den. Jag upplever också att många tror att det egna sättet att använda en webbplats alltid är det gängse, vilket sällan stämmer. Därför tror jag att man vinner på att låta ett antal personer testa och tycka och vara lyhörd för att hitta den bästa vägen.

CSS var det jag prioriterade minst i htmlphp-kursen, dels för att jag tyckte att det var minst roligt och kändes svårt och dels för att jag visste att detta skulle vara nästa kurs. Så jag hoppas att jag kommer att ha möjlighet att faktiskt lära mig det ordentligt nu, så att det inte känns som att jag chansar och fuskar lika mycket utan kan vara mer säker på vad som kommer att hända och i vilken ordning det är mest praktiskt att göra olika saker.

Jag tror att jag måste smälta det här momentet lite mer för att veta vad jag kommer att ta med mig, men jag har lättast för att lära om jag förstår sammanhanget på djupet och det har jag inte haft möjlighet till hittills i den här kursen. Ändå känner jag mig ganska bekväm med det vi har gjort hittills, så kanske är lärdomen här att man kan vara trygg utan att förstå hur exakt allting fungerar, så länge det inte krävs.
