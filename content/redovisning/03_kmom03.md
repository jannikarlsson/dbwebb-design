---
---
Redovisning kmom03
=========================

Jag tycker att det känns bra att ha ett grid att luta sig mot, men det hade nog varit väldigt mycket enklare om man hade börjat med gridet från en helt tom design och byggt upp det från start på gridet. Nu blev det mycket trixande för att för att det jag redan hade gjort att passa in. Även det typografiska gridet kändes som ett stöd, främst för att slippa styla varje del för sig och ha en bra grund automatiskt. Annars tycker jag att jag har rätt bra känsla för läsbarhet själv, men ramar är väl alltid bra.

Jag valde ett typsnitt utan seriffer till brödtexten, Open Sans, som känns ganska klassisk utan att vara standard och är väldigt lätt att läsa. Till rubrikerna tog jag ett typsnitt med seriffer som ser lite maskinskrivna ut, för jag tycker att det kändes luftigt och fräscht. Vi får väl se om jag behåller dem, man stirrar ju ganska mycket på dem när man sitter och trixar så det är lätt att bli less.

Jag har inte jobbat med gridbaserad layout för webben tidigare, men jag har redigerat en tidskrift för länge sedan och en del broschyrer sedan dess och det är ju lite samma tänk.

Jag tycker att LESS är det roligaste hittills i den här kursen, det känns väldigt praktiskt att kunna gå igenom och effektivisera stylen på det sättet och man riskerar inte att tappa bort något. Än så länge har jag ju gjort om så pass mycket i modulerna för varje moment så det är svårt att lära känna sin kod riktigt, men jag ser absolut fördelar med det. Tyvärr tar kompileringen extremt lång tid för mig, kanske för att min dator är rätt slö, vilket känns som ett stort hinder i arbetetet, särskilt felsökning är helt hopplöst.

Jag återanvände modulerna från förra momentet men jag tror att jag till slut har ändrat allt i dem ändå, så det kanske inte var så mycket vinst med det. Ändå bra att jobba igenom allt.

Min webbplats var rätt så responsiv sedan förra momentet och nu var det ännu lättare att fixa, så jag gjorde några delar till som strulade lite förra veckan.

Min TIL är det gridbaserade tänket, men även att jag tyvärr har väldigt svårt att lära mig på det här sättet när jag inte har överblick över vad som händer. För mig personligen hade det varit mycket bättre att bygga upp något från början, för nu känner jag inte alls att jag förstår vad jag kan göra med det jag lär mig utanför det här projektet och då är det svårt att hålla motivationen uppe.
