---
---
Redovisning kmom05
=========================

Jag analyserade tre resebolags webbplatser i min undersökning och lärde mig en hel del om vad man kan kolla på när man mäter laddningstid och vad som kan göra att en webbplats laddar långsamt. Jag föreställde mig nog att det skulle vara bilder som var boven, men det fanns ju en massa andra grejer också.

När det gäller Cimage ser jag nyttan med att använda den, men jag tycker att det är svårt att jobba med så många moduler som jag inte förstår fullt ut. Jag kan implementera dem, men jag har inte kontroll. På jobbet använder jag Photoshop en del så det är det bildverkyg jag kan bäst, men då vill det ju till att man gör bilden i rätt format från början.

Jag har egentligen samma upplevelse av @desinax/figure som Cimage, man får det att funka med hjälp av instruktionerna men jag vet inte riktigt vad som ligger bakom. Det är smidigt att inte behöva skriva all stil själv dock.

Jag vet inte om jag har någon uppfattning direkt om bilder för webben, förutom att de webbplatser jag tycker är snyggast ofta har stora bilder. Däremot har jag litet tålamod med en webbplats som laddar långsamt, särskilt om det är på grund av reklam, och det känns inte heller fräscht om en webbplats inte funkar i mobilen numera.

Jag har främst lärt mig om laddningstider och att jobba i analysverktygen, vilket jag tror att jag kommer att ha nytta av. Jag har inte riktigt vetat hur man mäter och varför, så det ska jag prova lite mer. Det var även kul att experimentera med olika utsnitt ur samma bild till bloggen, men bilder jobbar jag med en del till vardags så det var egentligen inte nytt.
